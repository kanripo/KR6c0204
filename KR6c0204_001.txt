#-*- mode: mandoku-view; -*-
#+DATE: 2015-08-30 19:46:42.345575
#+TITLE: 仁王護國般若經疏
#+PROPERTY: CBETA_ID T33n1705
#+PROPERTY: ID KR6c0204
#+PROPERTY: SOURCE Taisho Tripitaka Vol. 33, No. 1705
#+PROPERTY: VOL 33
#+PROPERTY: BASEEDITION T
#+PROPERTY: WITNESS T@JIA
#+PROPERTY: LASTPB <pb:KR6c0204_T_001-0253a> 
#+PROPERTY: JUAN 1
¶
¶
No. 1705 [cf. No. 245]¶

仁王護國般若經疏序¶
¶
朝請郎飛騎尉賜緋魚袋晁說之撰¶

陳隋間天台智者。遠稟龍樹。立一大教。九傳¶
而至荊谿。荊谿後又九傳。而至新羅法融。法¶
融傳理應。應傳瑛純。皆新羅人。以故此教播¶
於日本。而海外盛矣屬中原喪亂。典籍蕩滅。¶
維此教是為不可亡者。亦難乎其存也。然杲¶
日將出而曉霞先升。真人應運。而文明自見。¶
我有宋之初此教乃漸航海入吳越。今世所¶
傳三大部之類是也。然尚有留而不至。與夫¶
至而非其本真者。仁王經疏先至有二本。眾¶
咸斥其偽。昔法智既納日本信禪師所寄辟¶
支佛髮。答其所問二十義。乃求其所謂仁王¶
經疏。信即授諸海舶。無何中流大風驚濤。舶¶
人念無以息龍鼉之怒。遽投斯疏。以慰安之。¶
法智乃求強記者二僧。詣信使讀誦以歸。不¶
幸二僧死干日本。至元豐初。海賈乃持今仁¶
王疏三卷來四明。於是老僧如恂因緣得之。¶
其文顯而旨微。言約而意廣。以秦譯為本。義¶
勢似觀心論疏。實章安所記智者之說也。恂¶
道孤而寡偶。學古而難知。食貧而力不足。無¶
以為此經毫髮之重。每指而歎曰。其來晚。學¶
而艱如此。寧封野馬而飽蠹魚不能下几案¶
以視人。嗚呼此疏。曾不得輩行於三大部中。¶
而匿光瘞彩。猶若海外之遠歟。恂今年七十
<pb:KR6c0204_T_001-0253b>¶
有六歲。乃一日抱之而泣曰。殆將與吾俱滅¶
邪。吾前日之志非也。遇嵩山晁說之曰。盍不¶
為我序而流通之。說之自顧。何足以與此。亦¶
嘗有言曰。智者若生齊梁之前。則達磨不復¶
西來矣。盡法性為止觀。而源流釋迦之道。囊¶
槖達磨之旨。今方盛於越中。異日會當周於¶
天下。豈獨是書之不可掩哉。顧予老不及見¶
之為恨。姑序其所自云爾。¶

政和二年壬辰四月癸卯序¶
¶
¶
仁王私記卷上¶
¶
¶

大師於諸經。前例作五重玄義。一釋名。二辨¶
體。三明宗。四論用。五判教。¶
¶
名者。有通有別。經之¶
一字通諸部也。佛說仁王護國般若波羅蜜者¶
別也。又佛說仁王護國別此部也。般若波羅¶
蜜通諸部也。又佛說仁王護國般若波羅蜜¶
經通即一部之通稱。序品第一即部內之別名¶
也。然諸經立名不同。或單就法。如涅槃經。或¶
單就人。如阿彌陀經。。¶
或人法兩題。如淨名經。或法喻雙舉。¶
如法華經。。所言佛者。¶
具德之義。自覺異凡。覺他異聖。覺滿異菩薩。¶
八音宣暢名說。此能說之人也。仁王下明所¶
說之法。能施恩布德故名為仁。統化自在故稱
<pb:KR6c0204_T_001-0253c>¶
為王。仁王是能護。國土是所護。由仁王以道¶
治國故也。若望般若。般若是能護。仁王是所¶
護。以持般若故仁王安隱。若以王能傳法。則¶
王是能護。般若是所護也。又仁者忍也。聞善¶
不即喜。聞惡不即怒。能含忍於善惡故云忍¶
也。王者往也。四方歸往故也。此因緣釋。約¶
教則見諸法生。知生是實見諸法滅。滅則是¶
空。空則六塵等國不動不轉不動轉故。三界結盡故¶
則王安隱。此二乘所得名為仁王。三藏意也。¶
於凡聖同居土而得自在。云云若觀諸法色即是¶
空。不生不滅如幻如化。三界煩惱一時頓斷。¶
住於界外化城之中。生已度想生安隱想。則¶
是三乘之人共行十地。能護方便有餘化城¶
之國。各得稱王。此通教意。若觀諸法。空即¶
是色。色無邊故般若等法亦復無邊。雖復無¶
邊而與心不相妨礙。如函大蓋大。而無邊之¶
法即一心中。一一法中具諸佛法。從於初地¶
乃至妙覺。分分圓滿住蓮華臺。不動不轉能¶
動能轉。即十地菩薩住檀等大。各各為王。¶
此別教意也云云。若觀諸法本來不生。今則無¶
滅。雖無生滅。生滅宛然。雙照雙亡。契乎中¶
道。廣大如法界。究竟若虛空。即從初住乃至¶
佛地。四十二心分分明證中道之理。住常寂¶
光各得稱王。此圓教意也。又三藏中。羅漢支¶
佛煩惱盡故得稱仁王。菩薩及果向忍見思未¶
盡但名王不名仁也。通教佛地別教妙覺圓¶
教極果。各是仁王。當教自有優劣。非仁¶
是王也。若約本迹。三教仁王為¶
迹。圓教之仁王為本。分論本迹。則圓教十行
<pb:KR6c0204_T_001-0254a>¶
能為別教之本。通教佛地即是別教之迹。三¶
藏二乘復是通教中末。展轉當教各有本迹¶
云云。觀心者。觀生滅法。見色是有析之至空。¶
心於色上而得自在。此生滅觀心仁王也。觀¶
色即是空空色自在。此無生觀心仁王也。若¶
觀空即是色。次第而入中道正觀。此無量觀¶
心仁王也。若觀色空空色不二而二。二而無¶
二。雙照雙亡。此是實相一心三觀。三觀一心¶
如彼天目不縱不橫而得自在。此圓教觀心¶
仁王也。我今聖主道化無方。子育蒼生仁恩¶
普洽。恒以三觀安隱色心。迹尚叵窮。本誠難¶
究矣。般若者。此云智慧。即智論四十二卷¶
釋也。開善藏法師並用此說。論第七十又¶
一解云。般若不可稱。甚深極¶
重。智慧輕薄。是故不能稱。莊嚴旻師以此文¶
說般若名含眾義。智慧唯是一門。非正翻譯。¶
詳二師說各成諍競。今為通之。夫般若者。自¶
在有二種。一實二權。權即可翻。實則不可。實¶
則圓教。權則前三。又權不可翻。即三藏實色¶
不可令色即是空。實即可翻。即三智也。通教¶
一切智。別教道種智。圓教一切種智。豈可¶
各固一見以局大方火炎之實當有在¶
也。然智與慧經論解殊。成實合釋云。真慧名¶
智即慧是智也。淨名離說。知一切眾生心念。¶
如應說法起於智業。不取不捨入一相門。起¶
於慧業者。釋云。智是有。慧是空。有智故不住¶
空。有慧故不住有。云云今翻此般若見翻五部。¶
大品小品光讚光道行。天王一部即是仁王部攝。¶
大經中明人王。亦天王。也。問。
<pb:KR6c0204_T_001-0254b>¶
人仁字別。云何取同。答。大經云。有仁恩故名¶
之為人。老經云。聖人不仁以百姓為芻狗。故¶
知人王行仁不求恩報。若背道之王但人非¶
仁。順道之王是人亦仁。問。仁義云何。答。以¶
字詮義理則易明。上一表天德。下一表地德。¶
立人表人德。聖主道侔造化。德合三才。故曰¶
仁王也。問。古人云。仁王經非正傳譯。是事云¶
何。答。寡識小智深可憐愍。豈有不見目錄。即¶
云非是正翻。海庸不信山木似魚夏革亦云。¶
古初無物。鳴呼盲目哨彼離朱。且準下經¶
自有兩本。一廣說。如散華品云。爾時十六大¶
國王。聞佛所說十萬億偈般若波羅蜜散花¶
供養。二者略本。即今經文。譯者不同。前後三¶
本。一者晉時秦始元年。月支三藏曇摩羅察。¶
晉云法護。翻出一卷。名仁王般若。二是偽¶
秦弘始三年。鳩摩羅什。於常安逍遙園別館¶
翻出一本。名仁王護國般若波羅蜜。三¶
者梁時真諦。於豫章實因寺翻出一¶
卷。名仁王般若經。疏有六卷。雖有三本秦為¶
周悉。依費長房入藏目錄云耳。波羅蜜者。此¶
云事究竟。亦云到彼岸。生死為此涅槃為彼。¶
煩惱為中流。六度為船筏。此因緣釋也。三藏¶
實有為此。實有滅為彼。見思為中流。八正為¶
船。通教以色為此。即空為彼。見思為中流。六¶
度為船。別教以色空為此。空即是色為彼。無¶
明為中流。無量行為船。圓教以色空空色不¶
二而二為此。二而無二為彼。無明為中流。一¶
行無量行無量行一行為船。隨前諸教而度¶
云到彼岸。此約教釋也。空觀色即空及色
<pb:KR6c0204_T_001-0254c>¶
滅空。雖有巧拙同斷見思。論彼此。假觀¶
觀三假得理論彼此。中觀十信巳前十住已¶
後論彼此。此觀心釋也。經有翻無翻各具五¶
義。廣如法華玄云云。約教六塵俱經。經云。或¶
以光明而作佛事。即色塵為經。或以音聲而¶
作佛事。即聲為經。或以飯香而作佛事。香¶
即香塵。食飯入喉即昧塵。搖脣鼓¶
舌即觸塵。寂然無聲諸菩薩等。得入三¶
昧。即法塵。一一塵根各有約教本迹觀心¶
釋經也。又但以文字為經心行為緯。能成正覺¶
之疋帛故。取世經以喻焉。序者由也次也。品¶
者梵云跋瞿。此云品。品者類也。義類相從。¶
即為一品。第者。欲令不亂。一者。義乃在初。¶
釋名竟。第二辨體者。有人云。文義為體。此通¶
說也。有云。無相為體。四教皆有無相。無¶
相諺漫亦通說也。又云。以五忍十地為體。¶
如下經云。五忍是菩薩法。具列五忍竟。下經¶
云名為諸佛菩薩修般若波羅蜜。故知因修¶
般若證五忍。一切佛菩薩無不由五忍而成¶
聖。故知以五忍十地為體。今則不然。先釋體¶
字。體者法也。各親其親各子其子。君臣撙節。¶
若無體者。則非法也。出世間法亦復如是。善¶
惡凡聖菩薩諸佛。一切不出法性。正指實相為¶
體。普賢觀云。大乘因者諸法實相。大乘果者¶
亦諸法實相。實相即法性。依此法性因得法¶
性果。故知此經以實相為體。若別論之。般若¶
二種。一共二乘人說。二者不共。準此實相亦¶
有二種。一共。二不共。共者但見於空不見不¶
空。不斷無明但除惡見思。此偏真實相。不共
<pb:KR6c0204_T_001-0255a>¶
者名中道實相。別教地前次第修初地方證。¶
圓教一心從初十住乃至佛果。皆名圓證。若¶
論權實即共者是化他之權。不共者是自行¶
之實云云。約教即般若是通唯無三藏。有三¶
乘共行十地。有別入通有圓入通。通正二傍。¶
即通別是權。圓教是實。此經雖具三教。正以¶
圓實為體也云云。第三明宗。宗者要也。所謂¶
佛自行因果以為宗也。有人以無生正觀為宗。¶
離有無二邊假云中道。故下文云。般若無知¶
無見不行不受不生不滅。此通教意。但得於¶
權而失於實。今以佛自行因果以為宗要。令¶
諸聞者欣樂增修。一色一香無非般若。般若¶
真智離有離無。雖離有無有無宛然。雖復宛¶
然只自無相。故以無相因果以為宗也。問。宗¶
與體何異。答。宗如綱裘。體如毛目。振裘毛¶
舉。動綱目起。宗體之義若此。又如釵釧金銀。¶
是體匠者造之是宗。今實相之理是體。修因¶
得果為宗也云云。第四辨用。用者力用也。有¶
人云。此經以內外二護為用。內護者。下文云¶
為諸菩薩說護佛果因緣護十地行因緣。言外¶
護者。下文云吾今為汝說護國因緣。令國土¶
獲安七難不起。災害不生萬民安樂。名外護¶
也。此但得一俗一真。真又不定。通別皆¶
有十地為護。何者十地故不可令依。今以諸¶
佛二智為力用。以諸如來皆以實智自照權¶
智照他。然此經有三種權實。通別雖有實智¶
亦名為權。圓教雖復有權亦總稱實。以圓教¶
是自行二智。照理即鑒機。鑒機即照理。¶
如薩婆悉達彎祖王弓滿名為力。窂七鐵鼓
<pb:KR6c0204_T_001-0255b>¶
貫一鐵圍山洞地徹水名為用。通別力用微¶
弱。如凡人弓箭。何者以通稟化他二智。或等¶
照理不遍。或次第。方知不若圓教圓照圓證。¶
故以圓中二智為用也。即權智護同居有餘¶
實報等國令七難不起。實智護圓教四十二¶
心之因果。經云護十地因緣。此但約三乘共行¶
十地也云云。第五明教相。弘宣正法¶
須識教之偏圓。廣如法華玄義。今略明之。教¶
者聖人被下之言也。相者分別同異也。如日初出前照高山攝小說大聲聞在座其猶盲啞此花嚴經名為頓教約說次第即名從牛中出乳次照幽谷淺識行偏真智當分漸解攝大說小大雖在坐而不稟行阿含等經名為漸教約說次第名之為酪次照平地影臨萬水逐器方圓隨彼動靜示諸佛土淨穢不同形脣化他聞見各異聞有褒貶嗅有香臭如淨名經初始攝漸漸猶未信約說次第名為生蘇云云若大人見其無用小者亡其精明夜盜者伏作務者成三人俱學二乘獨證此如諸部若漸雖信頓猶未能行約說名熟蘇之教云云若月光普照高下悉均幽深俱朗低頭彈指悉得成佛不令有人獨得滅度皆以如來涅槃度之此如法花涅槃名為攝漸歸頓約說次第為醍醐云云若約教而論花嚴隨初名為別教以聲聞無分阿含等經是三藏教諸部般若是通教法花涅槃是圓教淨名與花嚴同是別教而花嚴唯具別圓以初說故淨名則具足四教若法花與涅槃涅槃則具四教法花但圓以法花是一化之終直捨方便涅槃遍接來菜重垂三教涅槃對淨名雖俱四教而涅槃以圓為正淨名以別為正故判教成異也廣如淨名玄義云云¶
¶
¶
¶
¶
。次入¶
文解釋。夫震旦講說不同。或有分文。或不分¶
者。只如大論。釋大品不分科段。天親解涅槃¶
即有科文。道安別置序正流通。劉虬隨¶
文解釋。此亦人情蘭菊好樂不同。意在達玄。¶
非存涉事。今且依分文者說。聖人說法必¶
有由漸。故初明序分。序正彰顯利益當時。¶
名正說分。末世眾生同霑法利名流通分。此¶
經八品。序品為序分。觀空下六品為正說分。¶
囑累品為流通分。若望經文。受持品末佛告¶
月光下。即是流通分云云。今初二序。一者證¶
信。二者發起。亦名通序別序。亦名如來序阿¶
難序。亦名經前序經後序。云事證經名證信¶
序。起發正宗名發起序。諸經通有名通序。此¶
經獨有名別序。金口所說名如來序。阿難證¶
信名阿難序。佛在時故名經前序。結集者
<pb:KR6c0204_T_001-0255c>¶
置名經後序。今且依初從如是下。至僉然而¶
坐。名證信序。爾時十號下是發起序。證信序¶
者。大智論云。佛於俱夷那竭國薩羅雙樹林¶
中。北首一心吾入涅槃。爾時阿難親愛未除心¶
沒憂海。阿泥盧豆語阿難言。汝守法藏人。不¶
應如凡自沒憂海。佛手付汝法。汝今愁悶¶
失所受事。汝當問佛。佛般涅槃後我等云何¶
行道。誰當作師。惡口車匿云何共住。佛說經¶
初置何等語。阿難聞已悶心小醒。於佛後臥¶
床邊具以事問。佛答。依四念處住。解脫經¶
戒即是大師。車匿比丘如梵天法治之。若心¶
軟改教迦旃延經。即可得道。是我三僧祇所¶
集法寶。是初應置如是我聞一時佛在某方¶
某國某處樹林中。是我法門中初應如是說。¶
何者三世佛經皆有是語云云。復次摩訶迦¶
葉等問阿難。佛初何處說何等法。阿¶
難答。如是我聞一時佛在波羅奈國仙人鹿¶
林。為五比丘說苦聖諦。爾時大眾聞者皆¶
信。。為是事故有證信序
<pb:KR6c0204_T_001-0256a>¶
復次佛滅度後諸天念言佛日既沒種種禪定解脫智慧弟子無亦滅□諸眾生有種種病是法藥師今棄之去誰當治之智慧海中所生弟子達花今以乾枯法樹摧折法雲散滅大智𠌵王既逝𠌵子亦隨法商人去誰示法寶處諸天念已涕淚悲泣禮迦葉足而說偈言　耆年欲恚慢已除　形體譬如紫金柱　上下端嚴妙無比　目明清淨如蓮華　讚歎已白言大德迦葉佛法船欲破法城欲頺法海欲渴法憧欲倒法燈欲滅說法人欲去行道人少惡人力盛大德當以慈悲建立佛法時大迦葉心如巨海澄靜不動良久而答實如所言世間不久無智盲冥言已嘿然受請諸天禮謝忽然不現時大迦葉住須彌頂檛桐健槌而說偈言　諸佛弟子　若念於佛當報佛恩　莫人涅槃　是健槌音及迦葉聲遍大千界諸弟子中有神力者皆來集會大迦葉處爾時迦葉選得千人除善阿難盡皆羅漢是時聖眾雖有無量以阿闍世不斷父王千僧之教故大迦葉唯選千人到王舍城靈鷲山中使告闍世日日送食問何不餘處結集要就靈山答大論意云迦葉思惟若於餘處及自乞食外道來難多闕法事靈山之內王者所居無諸外道中宮送食免自乞求易成法事故就王舍云云是時夏安居初十五日僧說戒時集和合僧迦葉入定見阿難煩惱未盡從定而起眾中牽出作如是言今清淨僧結集經藏汝煩惱未盡住此阿難慚恥悲泣白迦葉言我能有力久可得道但諸佛法阿羅漢者不得給侍故我留結下盡斷耳非無智力迦葉又言汝更有罪佛不欲聽汝人出家汝苦請佛使正法寶五百歲衰汝應懺告阿難言我愍瞿曇□又三世佛皆有四眾非故犯耳迦葉又呵違佛經故犯云云迦葉又言臨滅須水違不取犯告阿難答言是時五百乘車截流水濁故也迦葉云佛有神力能令其清汝不取故成犯云云迦葉又言佛時告汝我有神力可住一劫若減一劫乃至再三汝何不答犯告阿難曰非有惡心魔弊故爾迦葉又言汝採佛僧伽梨以足踏土犯告阿難答言時有大風無人助我非故欲爾迦葉又言佛陰藏相般若涅槃後以示女人是可恥事犯告阿難答言欲令女人見相修德不為無恥而故破戒迦葉又言摩耶夫人下來佛現雙足摩耶啼泣淚濕佛足汝是侍者何不遮止令女人手捉如來足犯告汝當盡懺兼斷漏盡方可入來言訖閉戶云云時諸羅漢議言誰能結集毘尼法藏阿尼盧豆言身子是第二佛有好弟子字憍梵波題能知律儀今在天上應可召取語下座比丘次應僧使至尸利沙園憍梵波題所云大迦葉漏盡人會閻浮提汝可疾來下座比丘金翅鳥飛到天上稽首禮敬具陳所請憍梵問曰僧鬪起耶破僧事耶佛滅度耶而來喚我比丘答言實如所疑大覺世尊今已滅度憍梵言佛去滅甚疾世間眼滅我和上舍利和上舍利弗今在何所曰先入涅槃又曰目蓮何在曰亦滅又問阿難何作結習未盡心沒憂海又問羅云若何得阿羅漢但觀無常心不憂惱憍梵語言佛及和上皆已滅度我今不能下閻浮提即現神變心中出火而自燒身之身中出水四道流下至迦葉所水中有聲而說偈言憍梵波提□面禮　妙眾第一大德僧聞佛滅度我隨去　如大𠌵王𠌵子隨　時下座僧持衣鉢還僧中間阿難思惟求道後夜欲過疲頓偃息頭未至枕廓然得悟如電光出闇者見道破煩惱山得阿羅漢夜至僧房撓門而喚迦葉問誰曰阿難曰何來日得阿羅漢已故來曰若爾從門崙孔中來阿難從崙中入禮僧足已迦葉手摩阿難頂曰我故為汝得阿羅漢汝無嫌恨我亦如是可復汝本座迦葉而言佛屬累汝今持藏應報恩佛在何處最初說法汝愍眾生當集法藏時阿難禮頂足已坐師子床時大迦葉說偈問言　佛聖師子王　阿難是佛子　師子座處坐　觀察無有佛　如大智人說　汝佛子當演　何處何初說　今汝當所說　時阿難一心向佛涅槃方說偈而答佛初說法時　爾時我不見　如是展轉難　佛在波羅奈　為五比丘說　初開甘露門　說四真諦法　苦集滅道諦　阿若憍陳如　最初得見道　及八萬諸天　皆是得見道　時千羅漢聞說是言上昇虛空高七多羅樹作是言咄哉無常力大如我等眼見佛說法今乃言我聞時阿泥盧豆自說偈言　咄世間無常　如水月芭蕉　功德罪三界　無常風所壞　迦葉語阿難從轉法輪至大般涅槃集作四阿舍增一中長及相應阿含是名修妬路法藏諸人更問誰能集毘尼法藏皆言優波離比丘持律第一即請就座曰如是我聞一時佛在毘舍離須怜那迦蘭陀長子初作婬欲以是因緣結初大罪凡八十部作毘尼藏諸人又言誰能結集阿毘曇藏皆言阿難於五百羅漢解義第一即請就座阿難曰如是我聞一時佛在舍婆提城告諸比丘諸有五怖五罪五惡不除不滅以是因緣生身受無量苦後墮惡道等是阿毘曇藏以是因緣有證信序云云。文為六。一如是。舉所聞之法體。二我¶
聞。明能持之阿難。三一時。明聞持和合感應¶
道交。四佛。明說教之主。五住王舍城下。明說¶
教之處。六與大比丘眾下。明同聞之眾。釋六¶
句者。三世佛經皆安如是。諸佛道同。不與世¶
諍。此世界悉檀。大論云。舉時方令人生信¶
幸。此為人悉檀。破外道阿漚二字。此對治¶
悉檀。。如是者信順之辭也。順則所聞¶
之理會。信則師資之道成。理會即第一義悉¶
檀也。此四皆是因緣釋云云。約教者。佛明俗諦¶
有文字。真諦無文字。阿難傳佛俗文不異名¶
如。因此俗文會真無非故名是。此藏教經初¶
如是也。佛明即色是空。空即是色。色空空色¶
無二無別。空色不異為如。即事而真為是。此¶
通教經初如是也。佛說死生是有。涅槃是無。¶
從死生有入涅槃無。出涅槃無入於中道。阿¶
難傳之與佛無異。此別教經初如是也。佛說¶
生死即涅槃。即中道徧一切處。無非佛法名如¶
實相。阿難傳此與佛無異為如。如如不動名¶
之為是。此圓教經初如是也。此經具三教三¶
種如是之義。阿難傳之無錯無謬也。所聞法¶
體竟云云。釋我聞者。大論云。耳根不壞聲在可聞¶
處。作心欲聞眾緣和合。故言我聞。我總耳別。¶
舉總攝別。世界釋也。阿難昇座口稱我聞。大¶
眾悲泣飛空說偈。此為人也。阿難昇座眾疑¶
釋迦重起。或阿難成佛。或他方佛來。若唱我¶
聞三疑即遣。此對治釋也。阿難隨俗稱我聞。¶
第一義中。我即無我聞即無聞。不聞而聞不¶
我而我。此第一義釋也。約教者。釋論云。凡夫
<pb:KR6c0204_T_001-0256b>¶
三種。謂見慢名字。學人二種。無學一種。阿難¶
是學人無邪我能伏慢我。隨世名字稱我。此¶
三藏意也。十住毘婆沙云。四句稱我皆墮邪¶
見。佛正法中無我誰聞。此通教意也。大經云。¶
阿難多聞士。自然能了是我及無我。知我¶
無我二而不二。雙分別我無我。此別教意也。¶
若阿難知我無我不二而二二而不二。方便¶
為侍者傳佛智慧。此圓教釋也云云。正法念經有¶
三阿難。一阿難陀此云歡喜。持小乘藏。二阿¶
難跋陀此云歡喜賢。持雜藏。三阿難婆伽此¶
云歡喜海。持佛藏。阿含有典藏阿難。持菩薩¶
藏。蓋指一人而具四德傳持四教。其義分明。¶
觀心者。有空觀假觀中道正觀。即空者。我即¶
無我也。即假者。無我即我也。即中者。是真¶
我也。聞者阿難佛得道夜生。侍佛二十餘年。¶
未侍佛時應是不聞。大論云。阿難展轉聞非¶
是悉聞。報恩經。阿難乞四願。未聞之法願佛¶
重說。胎藏經云。佛從金棺出金色臂。重為阿¶
難現入胎出胎相。諸經因此皆得稱聞。法華¶
云。阿難得記即時憶念過去佛法。念如現在
<pb:KR6c0204_T_001-0257a>¶
前。故一切稱聞。因緣釋也云云。若歡喜阿難面¶
如淨滿月。眼若青蓮華。親承佛旨如仰完器¶
盛水瀉之異缾。一句無遺。此聞聞法也。¶
歡喜賢住學地。得空無相願。六根不漏傳¶
聞不聞法也。典藏阿難多所含受。如雲持雨。¶
此傳不聞聞法也。阿難海是多聞士。自然能¶
了常與無常。若知如來常不說法是名多¶
聞。佛法大海水流入阿難心。此持不聞不聞¶
法也。此經具三教。即阿難一人以三德傳持¶
也云云。釋一時者。肇云。法王啟運之日。大眾¶
嘉會之時。此世界釋時也。大論云。迦羅是實¶
時。示內弟子時食時衣者。為人說時¶
也。三摩耶是假時。除外道邪見者。對治釋時¶
也。第一義中無時無不時。問有人言萬物以時為因如時經說時來眾生熟時至則催促時能覺悟人是故時為因世界如車輪時變如輪轉人亦如車輪或上而或下雖知天地萬物非時所作然時是不變因是實有法細故不可知但以花實等故可知有時何者見果知有因時不壞故是常云何言無時答如泥瓦現在時土塵是過去時瓶是未來時時用常故過去時不作未來時汝經時是一物則過去時不作未來現在時雜亂過故過去中亦無未來現在時果不因故云何言有時云云問汝受過去土塵時若有過去時必應有未來時答汝不聞我先說未來時瓶過去時土未來瓶不作過去若作則過去土墮未來瓶相中故知無未來則無過去也問三世時有相義應有時若一切三世時有自相應盡是現在時無過未時若有未來不名未來應名已來是語不然問過未時不行現在時各在過未中行各各相法相異應有時答過去若去相則破過去相若不去則無過去相何者自相捨故未來亦爾故知時法無實云何能生萬物問若無時云何聽時食遮非時食為戒答世界名字法有時非第一實法相此毘尼中為避眾人咄呵故亦欲護佛法使久存定弟子禮法故故不應難律中白衣外道不得聞故說三摩耶迦羅是實時三摩耶是假時也¶
。約教則見諦已上無學已下。¶
名下一時。若三人同入第一義。名中一時。登¶
地已上名上一時。初住已上名上上一時。今¶
經初說即是中時。約別圓接入則具三時¶
云云。釋教主者。佛也。佛名為覺。覺諸煩惱身¶
心二病。因果圓滿方能破縛。劫初無病劫盡¶
多病。長壽時樂短壽時苦也。東天下富而壽。¶
西天下多牛羊。北天下無我無人。如是之處¶
不能感佛。八萬歲時南天下未見果而修因。¶
乃至百歲時亦如是。故佛出其地。此世界釋¶
也。日若不出。池中未生生已等花皆未現。日¶
出皆生。佛若不出。天人減少惡道增長。佛若¶
出世。則有剎帝婆羅門居士四天王乃至有¶
頂。此為人釋也。三乘根性感佛出世。餘不能¶
感若斷有頂種永度生死流。此對治釋也。佛
<pb:KR6c0204_T_001-0257b>¶
於法性無動無出。能令眾生感見動出。而於¶
如來實無動出。此第一義說。佛名覺者。覺世¶
間苦集。覺出世滅道。身長丈六壽年八十。¶
歲比丘像三十四心樹下成佛者。三藏世尊¶
自覺覺他也云𠚤。帶丈六像現尊特身。樹下一¶
念相應斷餘殘習。即通佛自覺覺他也。現尊¶
特身坐蓮華臺。受佛軄者。別佛自覺覺他。¶
隱前三相唯示不可思議如虛空相。即圓教¶
自覺覺他。故像法決疑經云。或見丈六之¶
身。或見小身大身。或見坐蓮華臺為百千釋¶
迦說心地法門。或見身周虛空遍於法界無¶
有分別。即四佛義也。本迹釋者。三佛為迹。一¶
佛為本云云。觀心釋者。觀因緣所生法析之¶
至無。此三藏拙覺。觀法即空此通教巧¶
覺。皆覺空也。若先觀空次假後中。此別教假¶
覺也。若觀諸法即空即假即中。是圓覺也。釋¶
住處為三。先釋住。次釋王城。後釋山佛具三¶
身住處有八。應身四住。一壽命住。謂五分法¶
身等。二依止住。謂王城耆山等。三境界住。謂¶
三千分境。四威儀住。謂行立坐臥。報身三¶
住。一者天住。住六欲天。二者梵住。住四禪¶
天。三者聖住。住空無相無願。法身一住。住第¶
一義空云云。約教者。藏佛從析門發真¶
。住二涅槃。¶
。別佛從次第門住祕密藏。圓佛¶
從不次第門住祕密藏。二釋城。具存梵音。應¶
云羅閱祇摩訶伽羅。羅閱祇此云王舍。摩訶¶
云大。迦羅云城。國名摩伽陀。此云¶
不害人。無亂殺法也。亦云摩竭提。此云天羅。
<pb:KR6c0204_T_001-0257c>¶
天羅者即駁足之父。昔久遠時此王主千小¶
國。時王遊獵值牸獅子。共王交通。後月滿來¶
王殿上生子。王審知是子而作告令言。我無¶
子天賜我子。養之長大。足上班駁。時人號為¶
駁足。後紹王位喜多噉肉。一時遽闕。仍取¶
城西新死小兒。以供王膳。王大美之。勅常準¶
此。厨人自後日殺一人。毒流天下舉國咸怨。¶
千小國王舉兵伐之。擯在五山。羅剎翼輔而¶
為鬼王。因與山神誓殺千王方滿我願。即以¶
神力捉得諸王。唯普明王後方捕至欲行屠¶
害以祭山神時。普明王悲啼泣恨。而作是言。¶
生來實語而今乖信。駁足問言。汝求何信。¶
普明對曰。許行大施。駁足語言。放汝行¶
施事畢就我。普明歡喜遠歸本國。作大施會¶
委政太子。心安形悅匍匐就終。駁足問云。¶
死門難向。汝既得去。何更自來。時普明王。廣¶
與駁足說慈心毀訾殺害。仍示一切悉¶
是無常。駁足聞信得空平等住於初地。普集
<pb:KR6c0204_T_001-0258a>¶
千王。各取一渧血髮三條賽山神願。尋與千¶
王都五山中。築城立舍欝為大國迭更知政。¶
千王住故故稱王舍。又城中百姓七徧起舍。¶
七徧被燒。唯王舍獨免。太子命言。自今已後。¶
雖百姓家悉稱王舍。應免火難。率土遂命便¶
得免燒。故百姓家盡稱王舍云云。又亦云王¶
赦。因普明王放千王。故稱王赦。又此城四天¶
王共造。故稱王舍。又摩伽陀王生一子。一頭¶
兩面四手。以為不祥。裂其身手欲棄之草野。¶
有羅剎女鬼名曰梨羅。還合其身以乳養之。¶
年長成人力兼諸國。取八萬四千王。置五¶
山內立城治化。以多王住故稱王舍云云。又¶
摩伽陀者。名持甘露處有十二城。一區祇尼¶
大城。二富樓那跋檀大城。三阿監車多羅大¶
城。四弗羅婆大城。五王舍大城。六舍婆提大¶
城。七婆羅奈大城。八迦毘羅大城。九贍婆城。¶
十婆翅多城。十一拘睒彌城。十二鳩樓城。此¶
十二城中。後六少住前六多住。又前六城中。¶
多住王舍城。報法身恩故。少住舍婆提城。報¶
生身恩故也。舍者。王舍城中有六精舍。一竹¶
園精舍在平地。迦蘭陀長者之所造。去城西¶
北三十里。二小力獨山精舍。三七葉穴山¶
精舍。四天主穴山精舍。五蛇神穴山精舍。六¶
耆闍崛山精舍。耆闍崛山此翻靈鷲。釋迦菩¶
薩。昔為鷲鳥於此山中養育父母。從此得名¶
故名靈鷲。又王舍城南有屍陀林。鷲鳥居之。¶
多食死人。人欲死者鷲翔其家悲鳴作聲。人¶
以預。知人死故稱靈鷲。又山有五峯。東¶
方象頭。南方馬頭。西方羊頭。北方師子頭。中
<pb:KR6c0204_T_001-0258b>¶
央鷲頭。亦得名為鷲頭山也。問。佛何故偏¶
王城中。向鷲山說法耶。答。依法華論云。如王¶
舍城勝於餘城。耆闍崛山勝於餘山。以佛在¶
勝處說故。顯此法門勝也。今此般若是最勝法¶
故。偏就王城耆山說也。中者。表說中道般若¶
也。與大比丘眾下。第六列同聞眾。諸經列眾¶
不出四種。一者影響。謂諸佛菩薩大果已圓。¶
為令正法久住世間故來影響。二結緣眾。見¶
在雖聞而不獲益。但作當來得道因緣也。三¶
發起眾。法身菩薩更相發起。請如來說共益¶
眾生也。四當機眾。植因曠古果遂今生。聞法¶
之時即能悟入也。比丘比丘尼。優婆塞優婆¶
夷等眾中。各有四。義推可解。文為二。初列¶
眾。二總結。文為三。一此大眾。二他方大眾三者¶
化眾。初文為三。一聲聞眾。二菩薩。¶
三雜類眾。二乘著空故初列。凡夫著有故¶
後列。菩薩常行中道故中列。又聲聞心形¶
兩勝故初。菩薩心勝形劣故中。凡夫心形俱¶
劣故後。初文二。先聲聞。次緣覺。初文五。一¶
通號。二列數。三行位。四歎德。五總結。今初¶
與者。言共。釋論云。一時一處一戒一心一¶
見一道一解脫也。大者。亦云多亦云勝。皆阿¶
羅漢故稱大。數至八百萬億故言多。勝諸異¶
道故言勝。比丘五義。一名乞士。清淨自活離¶
四邪命。二破煩惱。見愛滅故。三者名號。如梵¶
漢異相各有名號。四者受具足戒故名比丘。¶
五者比之名能。丘之名怖。能怖煩惱賊故名¶
比丘。四人已上名之為眾云云。八百萬億者。¶
第二唱數也。學無學皆阿羅漢下第三明行位。既云有學無
<pb:KR6c0204_T_001-0258c>¶
學。云何皆言阿羅漢。依成實論云。羅漢二種。¶
一住。二行。當知行者是學人。住者是無學人。¶
故經云。五戒賢者皆行阿羅漢即是學人。又¶
於此中一文先明臨行即學無學。以此人學¶
於無學之行非是向義　八人之中四向三果¶
名學無學。第八羅漢但名無學。皆阿羅漢者¶
三義。一者不生。無明糠脫後世田中更不¶
受生故言不生。二者殺賊。九十八使煩惱盡¶
故名為殺賊。三者應供。智願具足堪銷物供也。¶
此藏通意也。若就圓。非但不生於生。亦不生¶
不生。無漏是不生也。非但殺賊亦殺不賊。不¶
賊者涅槃是也。非但應供亦是供應一切眾¶
生是供應也云云。有為功德下。四歎德文有¶
八科法門。亦可歎三人。初四科歎通教人。次¶
三假歎別教人。三空下歎圓教人。又初四科¶
歎通法假等下共歎別圓也。初即為四。今初¶
歎有為無為功德。有為舉智德無為約別德。¶
若就境論。道諦是有為。滅諦是無為。施功¶
名功歸己曰德。故名功德。無學十智等下。次¶
羅漢智差別。言十智。一法智。即欲界繫法¶
中無漏智。欲界繫因中無漏智。欲界繫法滅¶
中無漏智。為斷欲界繫法¶
．是也二比智。於上二界道中¶
無漏稱智。中約四諦辨四種無漏智。如上法¶
智中明。但有法比之殊也。三他心智。知欲色¶
二界繫現在心心數法。及無漏心心數法少分。¶
名他心智。四世智。知諸世間有漏智慧¶
也。亦名等智。凡聖同有故。五苦智。觀五陰無¶
常苦空無我也。六集智。有漏法因集生緣
<pb:KR6c0204_T_001-0259a>¶
觀時無漏智。七滅智。盡滅妙出觀時無漏智。¶
八道智。道正跡乘觀時無漏智。九盡智。苦¶
苦已斷集已證滅等。¶
．也。十無生智。¶
見苦已不復更見等也。諸經多云十智。¶
智度加如實智。知一切法總相別相。如實正¶
知無有罣礙。是為如實。此獨在佛心中有二¶
乘無分。故但云十智也。有學八智者。是那含¶
人。在修道位中無盡無生智故。但有八也。有¶
學六智者。謂見道中但有四諦及法比等六¶
智。三根者。次歎三根德。若修行次第應¶
先辨三根後辨十智。今先說果後明因也。一¶
未知欲知根。無漏九根。和合信法二行人於¶
見諦道中。名未知欲知根。九根者。謂信等五¶
及喜樂捨意等是也。二知根。信解見得人。思¶
惟道中是九根轉名知根。九根如前說。三知已¶
根。若至無學道中。是九根轉名知已根云云。¶
十六心行者。次歎十六觀門。從心之所行故¶
名心行。非心即行也。依修行次應在十智前¶
明。亦先說果也。又只離四諦為十六行。行以¶
往趣為義。修此十六觀法。能趣四實之理。故¶
名行也。苦下四行。一無常二苦三空四無我。¶
集下四行。一集二因三緣四生。滅下四行一¶
盡二滅三妙四出。道下四行。一道二正三跡¶
四乘。又法忍等十六行也。此約通說。若地前¶
四十為四。十地為十。等覺妙覺為十六。¶
此約別說云云。¶

<pb:KR6c0204_T_001-0259b>¶

